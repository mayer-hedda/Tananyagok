Az európai zene egyik legragyogóbb csillaga. Együtt csodálhatjuk benne a kivételes, született tehetség nagyságát és egy gazdag, teljes értékû zenei korszak eredményeit. 
Édesapja Leopold Mozart egyházi muzsikus, hegedûmûvész, pedagógus, a sabzburgi érsek udvari zeneszerzõje és másodkarmestere. Õ maga sváb, felesége Anne Marie Pertl osztrák származású. Hét gyermekük közül sajnos csak Nannerl és az utolsónak született Wolfgang maradt életben. Az apa hamarosan felismeri gyermekeinek kivételes zenei tehetségét, és minden egyéni ambícióról lemondva gyermekeinek nevelését tûzi ki életcélnak. A kis Mozart meglepõ gyorsasággal tanul, sõt alig ötévesen zenét is ír. 
A két Mozart gyerek zenei tudását az egész város ünnepli, ezért a szülõk úgy határoznak, hogy a város határán túl is bemutatják gyermekeik zenei tehetségét. A szülõk a tizenegy éves Nannerllel, a hatéves Wolfganggal 1762-ben több évig tartó hangversenykörútra indulnak. Fellépéseik mindenütt szép sikert aratnak, és csodálatot, feltûnést keltenek. Münchenben a választófejedelem elõtt szerepelnek, Bécsben Mária Terézia császárnõ fogadja a kis mûvészeket. Ferenc császár tréfálkozva teszi próbára a kis Wolfgangot, amikor egy kendõvel letakarja a zongora billentyûit, és így kell bebizonyítania egyedülálló tehetségét. 
Fél Európa a gyermek Mozartot ünnepeli, aki ezáltal megfordul legmagasabb társadalmi körökben is, és elsajátítja a szertartásos, mértéktartó udvariasságot, megismeri az európai élet felhõtlen eleganciáját, amely mûvészetére is hatással volt. Mozart korában a zene a hivatalos és magánünnepek tartozéka. A fejedelmi udvarok szinte egymással versenyezve rendelnek új mûveket a jeles alkalmakra. Mozart élete végéig ontja a kedves, behízelgõ szórakoztató zenét. Muzsikája - miután maga is jó táncos - szinte táncba csalogatja a vendégeket. 
Miután hazatérnek Salzburgba, újból a hercegérsek szolgálatába áll, de az a szolgálat már jóval több megaláztatást jelent számára, mint az elõzõ érsek idején. Ezt az idõszakot tehát a nyûgös zenekari munka és a komponálás öröme jellemezi. A divertimentók, szerenádok és szimfóniák mellett most már versenymûveket is ír, fõleg zongorára, mert a közönséget továbbra is csak virtuóz zongorajátéka érdekeli, mint zeneszerzõt azonban semmibe veszi.
1785-ben mélyül el barátsága Haydnnel. Bécsben találkoznak elõször, s bár Haydn jóval idõsebb Mozartnál, mégis igazi barátság szövõdik kettõjük között. Haydn elismeri, sõt nagyra értékeli a nála fiatalabb Mozart tudását, s egyenrangú társnak tekinti õt. Mozart mûvészi alázattal megvallotta, hogy vonósnégyeseit “Haydn-minta” szerint alkotta. 
Beethoven, a bécsi klasszikusok legfiatalabb tagja is találkozott Mozarttal. A fiatal zeneszerzõ tizenhat évesen Bécsben keresi föl Mozartot, s kéri, hallgassa meg zongorajátékát, s fogadja õt tanítványának. Beethoven kezdetben elfogódott, de egy idõ után - miután már játszott egy kicsit a zongorán - arra kéri a mestert, hogy játsszon egy dallamot, s õ bemutatja rögtönzõ képességét. Mozart nem kis ámulatára a fiatalember nagy mesterségbeli tudással, szinte fölülmúlhatatlan ügyességgel játszott. Mozart ekkor így szólt jelen lévõ muzsikustársaihoz: “Erre a fiúra ügyeljetek, róla még sokat fog beszélni a világ!” Mozart halálának körülményeihez egy már-már legendává magasztosult történet kapcsolódik. Egy délután felkereste õt egy titokzatos, fekete álruhás megrendelõ, aki gyászmise írására kérte föl a 35 éves zeneszerzõt. (Utólag kiderült, hogy az illetõ Walseg gróf volt, aki saját neve  alatt akarta a mûvet kiadni). Mozart betegen is megfeszített erõvel dolgozik, de a mûvet már nem tudja befejezni. Tehetséges tanítványa, Franz Süssmayer pótolta késõbb a hiányzó részeket. Mozart Requiemje a mûfaj legjelentõsebb alkotásai közé tartozik. Egy följegyzés szerint élete utolsó délutánján otthonukban néhány barátjával a Requiem egyik tételét próbálták. Mozart az elsõ ütemek után hangosan fölzokogott és félretette a kottát. “Ma éjjel meghalok, megmondtam, hogy magamnak írtam a Requiemet!” Így is történt.
Az emberiség mûvészetét oly bõkezûen gazdagító zeneszerzõt senki sem kísérte el utolsó útján. 1791-ben azon a napon zuhogott a havas esõ. Mozartot a bécsi temetõ tömegsírjába temették. 

